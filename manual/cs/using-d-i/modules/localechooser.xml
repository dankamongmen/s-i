<!-- $Id$ -->
<!-- original version: 33725 -->

  <sect3 id="localechooser">
  <title>Výběr místního prostředí</title>
<para>

První uživateli viditelný krok instalace slouží k výběru národního
prostředí, které se použije jak během instalace, tak později v novém
systému.  Nastavení se skládá z výběru jazyka, země
a tzv. <firstterm>locales</firstterm>.

</para><para>

Nejprve se tedy zobrazí seznam dostupných jazyků, ze kterého si
vyberete jazyk, ve kterém má instalace probíhat<footnote><para>

Ve výjimečných případech se může stát, že ve vybraném jazyce nebudou
některé texty instalace přeloženy &mdash; pak se zobrazí anglicky.

</para></footnote>. Jednotlivé položky v seznamu se skládají
z anglického názvu (vlevo) a lokálního názvu v daném jazyce
(napravo). Pro češtinu vypadá záznam nějak takto:

<screen>
Czech       -      Čeština
</screen>

Některé jazyky mají k dispozici více variant (např. portugalská
a brazilská portugalština). Seznam je setříděn abecedně podle levého
sloupce (anglických názvů). Drobnou výjimkou z třídění je položka
<quote>C</quote> na počátku seznamu.

</para><note><para>

Vyberete-li ze seznamu položku <quote>C</quote>, bude instalace
pokračovat v angličtině a instalovaný systém nebude mít podporu pro
národní prostředí, protože se nenainstaluje balík
<classname>locales</classname>. Tato volba může být zajímavá pro
některé správce, kteří tvrdí, že lokalizace nemá na serveru co dělat.

</para></note><para>

Zvolíte-li jazyk, který je veden jako oficiální v několika
zemích<footnote><para>

Technicky řečeno: pokud k jazyku existuje více locales s různými kódy
zemí.

</para></footnote>, budete v další otázce dotázáni na výběr konkrétní
země. Pokud vám nabídnutý seznam zemí nebude vyhovovat, můžete zvolit
položku <guimenuitem>Jiná</guimenuitem>, což vám nabídne úplný seznam
zemí seřazený podle kontinentů. Jestliže je s jazykem svázána pouze
jediná země, bude vybrána automaticky.

</para><para>

Proč je výběr země tak důležitý? Protože se tato odpověď použije
později v instalaci pro výběr výchozího časového pásma a také pro
výběr vhodného síťového zrcadla s archivem Debianu, které by mělo
ležet co nejblíže. Správné nastavení země může hrát i drobnou roli při
výběru klávesnice.

</para><para>

Na základě zvolené kombinace jazyka a země se vytvoří výchozí místní
prostředí (<firstterm>locale</firstterm>). Instalujete-li se střední
nebo nízkou prioritou otázek, bude vám nabídnuta možnost výběru jiného
výchozího prostředí (nezávislého na předchozí volbě jazyka a země)
a také možnost těchto prostředí nainstalovat několik.

</para>
  </sect3>
