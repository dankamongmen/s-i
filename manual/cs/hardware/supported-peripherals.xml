<!-- $Id$ -->
<!-- original version: 36732 -->

 <sect1 id="supported-peripherals">
 <title>Ostatní zařízení</title>
<para arch="not-s390">

V Linuxu můžete používat nejrůznější hardwarové vybavení jako myši,
tiskárny, scannery, televizní karty a zařízení PCMCIA a USB.
Většina z nich však není pro instalaci nutná.

<phrase arch="i386">
Některé USB klávesnice mohou vyžadovat speciální nastavení (viz
<xref linkend="usb-keyboard-config"/>).
</phrase>

</para><para arch="i386">

Znovu vás odkazujeme na <ulink url="&url-hardware-howto;">Linux
Hardware Compatibility HOWTO</ulink>, kde zjistíte, zda pro
vaše zařízení existuje linuxový ovladač.

</para><para arch="s390">

Instalace balíků z XPRAM a z pásky není tímto systémem podporována.
Všechny balíky, které chcete instalovat, musí být dostupné na DASD
nebo přes síť na NFS, HTTP nebo FTP.

</para><para arch="mips">

Deska Broadcom BCM91250A nabízí standardní 3.3v 32 bitové i 64 bitové
PCI sloty a USB konektory. Deska Broadcom BCM91480B obsahuje čtyři 64
bitové PCI sloty.

</para><para arch="mipsel">

Deska Broadcom BCM91250A nabízí standardní 3.3v 32 bitové i 64 bitové
PCI sloty a USB konektory. Deska Broadcom BCM91480B obsahuje čtyři 64
bitové PCI sloty. Cobalt RaQ bohužel nemá žádnou podporu pro přídavná
zařízení, Qube má jeden PCI slot.

</para>
</sect1>

 <sect1 arch="not-s390"><title>Hardware určený pro GNU/Linux</title>

<para>

V současnosti již někteří prodejci dodávají počítače s <ulink
url="&url-pre-installed;">nainstalovaným</ulink> Debianem, případně
jinou distribucí GNU/Linuxu. Patrně si za tuto výhodu něco připlatíte,
ale zbavíte se starostí, poněvadž máte jistotu, že hardware počítače
je se systémem GNU/Linux plně kompatibilní.

</para><para arch="m68k">

Bohužel je dnes těžké najít obchodníka prodávajícího vůbec nějaké
novější modely &arch-title;.

</para><para arch="i386">

Budete-li nuceni zakoupit počítač se systémem Windows, přečtěte si
pozorně jejich licenci, jestli můžete software odmítnout a zda vám
budou vráceny peníze. Více najdete na Internetu, když budete hledat
klíčová slova <quote>Windows refund</quote>.

</para><para>

Ať už zakoupíte počítač s instalací GNU/Linuxu nebo bez ní, je
důležité se přesvědčit, že je hardware podporován jádrem operačního
systému. Zkontrolujte si, jestli jsou všechna zařízení v počítači
uvedena ve výše zmíněných odkazech jako podporovaná. Při nákupu se
netajte tím, že kupujete počítač, na kterém poběží Linux.
Dejte přednost zboží, jehož výrobci Linux podporují.

</para>

  <sect2><title>Vyvarujte se uzavřených technologií</title>
<para>

Někteří výrobci hardwaru nám neposkytují informace potřebné k napsání
ovladačů pro Linux, případně požadují podepsat smlouvu o uchování
těchto informací v tajnosti před třetími osobami, což znemožňuje
uveřejnění zdrojového kódu pro takový ovladač.

</para><para arch="m68k">

Dalším příkladem je proprietární hardware ve starších Macintoshích.
Ve skutečnosti vlastně nikdy nebyly uvolněny specifikace nebo
dokumentace k libovolnému macintoshímu hardwaru. Za všechny
jmenujme například řadič ADB, používaný klávesnicí a myší, řadič
disketové mechaniky a veškerá akcelerace a CLUT manipulace grafiky
(i když nyní již podporujeme CLUT manipulaci na téměř všech grafických
čipech). To jednoduše vysvětluje zaostávání macintoshího portu Linuxu
za ostatními architekturami.

</para><para>

Z důvodu nedostupnosti dokumentace pro ně neexistují ovladače pro
Linux. Můžete výrobce požádat o uvolnění dokumentace a pokud se na něj
obrátí více lidí, uvědomí si, že komunita okolo svobodného softwaru
představuje důležitou skupinu zákazníků.

</para>
</sect2>


  <sect2 arch="i386"><title>Zařízení určená speciálně pro Windows</title>
<para>

Znepokojivým trendem je rozšíření modemů a tiskáren určených pouze pro
Windows. Takové periferie byly konstruovány speciálně pro používání
s operačním systémem Microsoft Windows a nesou označení WinModem nebo
<quote>Vyrobeno pro systémy s Windows</quote>. Obvykle tato zařízení
postrádají vlastní procesor a jsou obsluhována ovladačem
zaměstnávajícím hlavní procesor počítače.  Díky této strategii je
jejich výroba levnější, ale tato úspora se <emphasis>nemusí</emphasis>
projevit v koncové ceně zařízení, které může být dokonce dražší než
obdobné řešení s vlastním procesorem.

</para><para>

Doporučujeme vyvarovat se těchto zařízení <quote>vyrobených pro
Windows</quote> z následujících důvodů. Za prvé jejich výrobci
zpravidla neposkytují informace pro napsání ovladače pro Linux -
obecně hardware i software pro tato zařízení je vlastnictvím výrobce
a dokumentace není dostupná bez uzavření dohody o jejím nezveřejnění,
pokud tedy vůbec dostupná je. Takový přístup k dokumentaci je
neslučitelný s vytvořením volně šiřitelného ovladače, poněvadž jeho
autor dává k dispozici zdrojový kód. Dalším důvodem je, že práci
chybějícího vloženého procesoru musí odvádět operační systém často
s <emphasis>real-time</emphasis> prioritou a na úkor běhu vašich
programů, když se věnuje obsluze těchto zařízení. Jelikož se ve
Windows na rozdíl od Linuxu běžně nespouští více souběžných procesů,
výrobci těchto zařízení doufají, že si uživatelé nevšimnou, jakou
zátěž klade jejich hardware na systém.  To nic nemění na faktu, že
když výrobce ošidí výkon periferií, je tím výkon libovolného
víceúlohového operačního systému (včetně Windows 2000 a XP)
degradován.

</para><para>

V takovém případě můžete pomoci pobídnout výrobce k uvolnění
potřebných materiálů, abychom mohli pro jejich zařízení napsat
ovladače. Nejlepší však je vyhnout se hardwaru, který
není uveden jako funkční v
<ulink url="&url-hardware-howto;">Linux Hardware Compatibility HOWTO</ulink>.

</para>
</sect2>


  <sect2 id="Parity-RAM"><title>Falešná paritní paměť</title>
<para>

Pod označením paritní paměť se většinou prodávají tzv.
<emphasis>virtuálně</emphasis> paritní paměťové moduly. Moduly SIMM s
virtuální paritou se dají často (ale ne vždy) rozpoznat tak, že oproti
neparitním pamětem mají navíc pouze jeden čip. (Ten je pak menší než
zbývající čipy.)
Paměti s virtuální paritou pracují stejně jako neparitní paměť a
na rozdíl od skutečně paritních modulů SIMM na uzpůsobených základních
deskách nedokáží rozpoznat jednobitovou paměťovou chybu.
Za virtuálně paritní moduly SIMM nemá cenu platit víc než za obyčejné
neparitní. Skutečně paritní moduly SIMM jsou dražší, neboť na každých
8 bitů je potřeba jeden navíc.

</para><para>

Pokud vyžadujete vyčerpávající informace o pamětech pro &arch-title;
a chcete doporučení, jakou paměť si koupit, podívejte se na
<ulink url="&url-pc-hw-faq;">PC Hardware FAQ</ulink>.

</para><para arch="alpha">

Většina, pokud ne všechny, Alpha systémy požadují opravdovou
paritní RAM.

</para>

  </sect2>

 </sect1>
